---
layout: post
title:  "Reperto 2"
date:   2009-05-20 01:01:00 +0100
categories: luoghi
---
![Poster di una manifestazione](/uploads/2009/05/reperto_2.jpg "Poster di una manifestazione")

Questo è stato acquistato per un marco a Greifswald, città universitaria sul Mar Baltico in una Germania orientale fresca di riunificazione.  
Non è che volessimo arrivare lì di proposito: lasciammo Praga con l'intenzione di visitare Berlino e a Dresda raccogliemmo due ragazze che facevano l'autostop per raggiungere Greifswald.

"Fino a Berlino non è difficile trovare un passaggio, ci sono molte auto che ci vanno. È dopo, che è più complicato."  
Noi non avevamo programmi ben precisi, non ci mettemmo molto a cambiarli: "se ci aiutate a trovare un posto dove dormire, vi portiamo fino a destinazione".

Seguimmo quindi i lastroni di cemento delle autostrade dell'ex-DDR fino al Baltico. Dormimmo nella loro stanza del *wohnheim* universitario, loro si trasferirono per una notte nella stanza dell'amica accanto.

*"Für ein selbstbestimmtes, menschenwürdiges Leben!"*