---
layout: post
title:  "I tedeschi sanno il fatto loro"
date:   2009-12-08 01:00:00 +0100
categories: luoghi
---
![Il parabrezza scottato](/uploads/2009/12/08122009171.jpg "Il parabrezza scottato")

Quando si parcheggia la propria auto vicino ad altre, è meglio - se possibile - informarsi in anticipo sulla vita sentimentale dei proprietari delle altre vetture.

Sapendo infatti che uno (o una) dei suddetti proprietari potrebbe avere un (o una) ex che ama vendicarsi dando fuoco all'auto del partner, ci si risparmia la sorpresa di trovarsi la propria fiancata <em>flambé</em> al metallo vivo con deliziosi decori al parabrezza e plastiche sporgenti squagliate in masse informi.

Un sentito grazie ai vigili del fuoco per l'intervento tempestivo, che ha evitato un epilogo molto più tragico (c'erano degli appartamenti abitati vicino).

Quando - a bailamme finito - ho girato le chiavi nel cruscotto e il motore è partito senza alcun problema, non ho potuto non pensare a Woody Allen citato dagli Offlaga Disco Pax, da me citati nel titolo.