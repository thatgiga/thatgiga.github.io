---
layout: post
title:  "Seghe mentali nel traffico urbano"
date:   2008-03-28 01:01:00 +0100
categories: parole
---
Non ricordo esattamente quando ho cominciato e nemmeno come. Dev'essere stata una specie di intuizione partendo da una combinazione di lettere particolarmente facile, ma ora è diventato un vizio che, come ogni vizio che si rispetti, viene coltivato.

Prendi le 4 lettere della targa automobilistica che vedi e cerca di costruire la parola di senso compiuto più breve che le contenga tutte e 4 nell'ordine in cui compaiono, ad esempio DC ... TV = eDuCaTiVo, oppure CT ... NZ = CosTaNZa.

L'eleganza della soluzione sta nella brevità (è difficile fare parole brevi con 4 consonanti, ma a volte la targa contiene una o persino due vocali) e nella semplicità della parola trovata.  
Il difficile sta in tutte le J, K, W, X, Y che imperversano sulle targhe (ne ho una anch'io). A parte un CW ... BY = CoWBoY non mi viene null'altro...