---
layout: post
title:  "Nuwara (Kandy)"
date:   2000-02-13 01:01:00 +0100
categories: luoghi
---
![Kandy](/uploads/2008/07/kandy2.jpg "Kandy")

"Kandy? È come essere in Svizzera!" mi dice un amico che c'è stato anni fa e ha fatto molti viaggi in giro per il subcontinente indiano. Sarà perché è in altura, sarà perché c'è il lago, sarà che mi sto abituando, a me questa città è piaciuta più delle altre.

I nostri padroni di casa, la Pink House, sono persone gentili ed ospitali; la signora mostra a B. come indossare il *sari*, l'atmosfera della casa, specie nell'aria calda della sera, è quieta ed invoglia a chiacchierare accanto ad una tazza di tè. Un gatto nero ci onora ogni tanto della sua presenza.

Il tempio, che sorge sulle sponde del lago, è un'oasi di quiete in cui rifugiarsi quando si è stanchi del caos della città. Vi si accede dopo essere stati perquisiti, perché qui, nel '98, è scoppiata una bomba. Ancora oggi Sri Lanka, nelle regioni settentrionali, è teatro di una guerra civile.

![Tempio di Kandy, sala delle udienze](/uploads/2008/07/kandy.jpg "Tempio di Kandy, sala delle udienze")
